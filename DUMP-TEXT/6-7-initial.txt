   IFRAME: https://www.googletagmanager.com/ns.html?id=GTM-TBS6CWM

   Birgun Gazetesi
     * GÜNCEL
     * YAZARLAR
     * SİYASET
     * DÜNYA
     * YEŞİL BİRGÜN
     * FOTO GALERİ
     * BİRGÜN DAILY
     * TÜMÜ

Haber Kategorileri
          + Yaşam
          + Kültür-Sanat
          + Spor
          + Ekonomi
          + Çalışma Yaşamı


          + Sağlık
          + Söyleşi
          + Teknoloji
          + Medya

   [BUTTON Input] (not implemented)_____ ____________________
   Kuş kanatları
   31.07.2016 10:05 BİRGÜN PAZAR
   Planımız hazırdı. O gece son kez sıradan insanlar olarak uyuyacak,
   sabah olduğunda bambaşka bir hayata uyanacaktık. Fakat beklemediğimiz
   bir şey oldu. Ayza ile ben ilk defa rüyamızda düştüğümüzü gördük
   TWEET PAYLAŞ + EPOSTA YAZDIR
   Kuş kanatları

   YEŞİM COŞKUN

   O sabah uykumuzdan, düştüğümüzü hissederek uyanmıştık. Bu kötüye
   işaretti. Böyle olmamalıydı. Planımız bu değildi. Rüyamızda, ellerimiz
   ve yeryüzünün senfonisi tarafından hayal kırıklığına uğratılmıştık.
   Oysa hayallerimiz hiç böyle değildi ki.

   Her şey en iyi arkadaşım Ayza’nın öncü olduğu kuş kanatları biriktirme
   geleneğimizle başladı. Sokakta, parkta, sahilde, ne zaman bir yerde
   bütününden kopmuş bir kanat parçası görsek onu hemen çantamıza atıp
   evlerimize götürdük. Kuş türlerinden falan anlamayız biz, işin
   romantikliğindeyiz. Siyah gür kanatlar, beyaz cılız kanatlar, bazen de
   sarı, mavi tüyler... Hani şu filmlerde mektup yazan kadınların
   tuttukları tüylü kalemler gibiydiler.

   Annem kuş kanatlarını her gördüğünde onlardan mikrop kapacağımı
   söyleyip beni bu romantik (hem de bedava) hobimden vazgeçirmeye
   çalıştı. Ayza’nın annesinin de ona aynısını yaptığından eminim. Anneler
   iyilerdir, hatta o kadar iyilerdir ki hayat onları iyi şeylerden korkar
   hâle getirmiştir.

   Ayza ve ben. Biz iyi şeylerden korkmayız. Dolayısıyla kuş kanatlarından
   vazgeçmedik. Eskiciye gidip kendimize kocaman bir sandık aldık ve
   kanatları oraya yığmaya başladık. Birkaç yıldır bu hobiyle uğraşıyoruz
   ve tahmin edersiniz ki elimizde epey kanat birikti.

   Ayza ile oturup bu konuyu uzun uzun konuştuk. Bu kadar zamandır kanat
   biriktirmemizin bir anlamı olmalıydı. Acaba uçmamız mı gerekiyordu?
   Gökyüzüne varıp, kanatlarını aşırdığımız sahiplere saygı uçuşunda mı
   bulunmamız gerekiyordu? Yoksa “Uç uç uğurböceği annem sana terlik pabuç
   alacak,” diye bunca yıldır binlerce terlik borçlandığımız uğur
   böceklerinin peşinden uçup “Buyurun uğur böcekleri işte borçlarımız,”
   mı dememiz gerekiyordu? Ayza ile birlikte annelerimize gidip “uğur
   böceklerine en az bin terlik borçlu olduklarını, bu borçlarını
   ödemezlerse ahirette gün yüzü göremeyeceklerini” söyledik. Annelerimiz
   inançlı kadınlardır. Her ne kadar bu lafımız gülünçlerine gittiyse de
   ertesi gün oturup uğur böceklerinin ayaklarına uygun küçük patikler
   örmeye başladıklarını gördük. Ayza ile ben buna bir hayli güldük. Sonra
   birdenbire gülmeyi bırakıp işe ciddiyetle sarılmaya karar verdik.
   Uçacaktık. Evet. Başta Hezârfen Çelebi olmak üzere bütün kuşlara saygı
   uçuşunda bulunacaktık. Kanatları bir araya getirip zamkla yapıştırmaya
   başladık ve onları kollarımıza geçirmemizi sağlayacak kolluklar diktik.
   Ayza ile ben her gün birlikte aynı rüyayı görüyorduk. Galata Kulesi’nin
   tepesine çıkıp kanatlarımızı açıyor, sanki kanat çırpmıyormuş da
   kanatlarımızla bir orkestraya “ritmi azaltın, yükseltin” işareti
   veriyormuş gibi yumuşakça ellerimizi kaldırıp indiriyor, yeryüzünün
   senfonisini yönetiyorduk. Önce binaların, sonra gökdelenlerin üstüne
   çıkıyor en sonunda da bir buluta varıp bağdaş kurarak oturuyorduk.

   Planımız hazırdı. O gece son kez sıradan insanlar olarak uyuyacak,
   sabah olduğunda bambaşka bir hayata uyanacaktık. Fakat beklemediğimiz
   bir şey oldu. Ayza ile ben ilk defa rüyamızda düştüğümüzü gördük.
   Kanatlarımızı açmıştık ama kuvveti yer çekimine karşı koyacak kadar
   ağır değildi, Galata Kulesi’nin tepesinden yere çakılıvermiştik. Bunu
   bir işaret olarak yorumladık ve uçuş planımızı ertelemeye karar verdik.
   Ayza ile kanatlarımızın başına oturmuş neden böyle olduğunu tartışırken
   salonda açık olan televizyondan garip sesler yükselmeye başladı. Sese
   dikkat kesildik çünkü duymaya alışkın olmadığımız bir şeylerden
   bahsediliyordu. Gökyüzünde uçan bir şeylerden. Bizim yerimize, bugün
   bizim olmamız gereken gökyüzünde! Göz göze geldik. İkimiz de haksızlığa
   uğramış gibi öfkeliydik ama bir yandan da dün gece gördüğümüz rüyanın
   işaretini doğru okuyup şu an sezinlediğimiz tehlikeden paçayı
   kurtardığımız için sevinmiştik. Biz birbirimizin gözlerinden her şeyi
   anlarız.

   Salona doğru usulca yürümeye başladık. Uçuşan şeylerin adını duyuyorduk
   bu kez: F16, Sikorsky... “Güvercin” değil, “martı” değil. Garip garip
   isimler. Uçuşuyor ve bombalıyorlardı! Şehirleri, binaları,
   hayallerimizi... Kuşların özgür ülkesini bombalıyorlardı. Hakarete
   uğramış gibi hissettik. Kandırılmış gibi. Kuş kanatlarımızla ortada
   uçuşsuz kalmış gibi. Oysa bize vaat edilen gökyüzü mavi ve berraktı.
   Bize vaat edilen mavi ise özgür ve paktı. Şimdi kirletiliyordu işte
   uçuşlarla. Demek insan uçarak da kirlenebiliyordu.

   Ayza ile birbirimize sarıldık. Bu dünyaya ait değil miydik? Artık bu
   gökyüzüne bile... Yeryüzü çileden çıkmış, gökyüzü esir alınmıştı.
   Annelerimiz uğur böceklerine ördükleri terlikleri televizyon ekranına
   fırlatıyorlardı. Kuş kanatlarımıza sarıldık, onlardan özür dilemenin
   bir yolunu bulmalıydık.
   sabah mektup martı sandık televizyon
   TWEET PAYLAŞ + EPOSTA YAZDIR
   Bunu okuyanlar bunları da okudu
   Karga’nın gör dediği
   Karga’nın gör dediği
   Eteğinde dünyanın
   Eteğinde dünyanın
   2016’da dış siyaset: Başkan’ın Mehter Marşı ve Rus Valsi
   2016’da dış siyaset: Başkan’ın Mehter Marşı ve Rus Valsi
   Bugün hiçbir şey görmedim
   Bugün hiçbir şey görmedim
   Çağın Ruhu1: Hayatta kalmak ile yaşadım diyebilmek arasında
   Çağın Ruhu1: Hayatta kalmak ile yaşadım diyebilmek arasında
   Korku da bir yere kadar
   Korku da bir yere kadar
   Yorumlarınız
   En Çok
   Okunan Haberler
   Güzel şeyler olacakken...
   Güzel şeyler olacakken...
   Çağın Ruhu1: Hayatta kalmak ile yaşadım diyebilmek arasında
   Çağın Ruhu1: Hayatta kalmak ile yaşadım diyebilmek arasında
   Yeni ajandanın ilk sözcükleri: Oyuna devam
   Yeni ajandanın ilk sözcükleri: Oyuna devam
   Bir genelevde hırpalanıyorum
   Bir genelevde hırpalanıyorum
   Son haberler
   11:36
   Turkey’s Prime Ministry releases a warning about ‘legal consequences of
   hate speech’
   11:29
   Reina saldırısına ilişkin yeni iddia: İçeriden yardım mı aldı?
   11:27
   Yandaş Cemile Bayraktar'dan Nevşin Mengü'ye tehdit
   11:09
   Ahmet Hakan için yeni stüdyo hazırlıkları başladı
   10:48
   Sarraf'ın Kılıçdaroğlu'na açtığı tazminat davasına ret
   10:37
   Premier Lig seyir defteri: Leicester City, şampiyonun düşüşü…
     __________________________________________________________________

   Birgun Gazetesi
   Takip Edin:
   Günlük Bültene Üye Olun:
   ____________________ (Submit) Üye Ol
   © 2016 Birgun.net - Tüm Hakları Saklıdır.
   Künye Bize Ulaşın
