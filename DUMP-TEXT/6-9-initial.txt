   IFRAME: https://www.googletagmanager.com/ns.html?id=GTM-TBS6CWM

   Birgun Gazetesi
     * GÜNCEL
     * YAZARLAR
     * SİYASET
     * DÜNYA
     * YEŞİL BİRGÜN
     * FOTO GALERİ
     * BİRGÜN DAILY
     * TÜMÜ

Haber Kategorileri
          + Yaşam
          + Kültür-Sanat
          + Spor
          + Ekonomi
          + Çalışma Yaşamı


          + Sağlık
          + Söyleşi
          + Teknoloji
          + Medya

   [BUTTON Input] (not implemented)_____ ____________________
   Yeni nesil kaybolmak üzere
   TİMUR AKKURT TİMUR AKKURT 05.11.2016 10:11
   Bu ay Digital Age Dergisi için yeni neslin geleceğini tehdit eden
   teknolojik bir tuzak ile ilgili bir yazı yazdım. Daha fazla ebeveyn ve
   çocuğa ulaşabilmek adına yazının kısa halini sizinle de paylaşıyorum.
   Yazının daha uzun halini derginin Kasım sayısında okuyabilirsiniz
   TWEET PAYLAŞ + EPOSTA YAZDIR
   Yeni nesil kaybolmak üzere

   Teknolojiyle yatıp teknolojiyle kalkıyor ve hatta paramızı teknolojiden
   kazanıyoruz. Fakat ortada dünya çapında büyük bir problem var. ‘Z
   Kuşağı’ da diye de tabir edilen yeni nesil teknolojinin içine doğdu ve
   aslında bu sanıldığı kadar da iyi bir şey değil. Sosyal becerileri çok
   az veya yok. Fiziksel olarak parmak kireçlenmesi gibi daha önce ortada
   olmayan hastalıklara sahipler. İçinde bulundukları ve en kötüsü
   gerçekmişçesine bağlandıkları o parlak dünyadan sonra gerçek hayat
   onları çok sıkıyor. İletişim kuramıyorlar. Ruh sağlıkları bozuldu
   bozulacak durumda.
   GTI Anne Baba Eğitmeni ve Psikolog Özlem Albayrak ile bu konu üzerine
   konuştuk. Kendisi çok önemli bilgiler paylaştı ve ondan aldığım
   bilgiler dahilinde bu yazıyı yazdım. Okuyacağınız çoğu bilgiyi ilk kez
   duyuyor olabilirsiniz.
   Sorun Nasıl Başladı?
   Akıllı telefon ve tabletler bu sürecin başlangıç noktası oldu. Yani
   aşağı yukarı 2000’li yılların başında doğan jenerasyon maalesef bu
   felaketin beraberinde gelen olumsuz yansımaları da taşıyor. Bu parlak,
   hareketli, rengarenk ve ‘çok uyaranlı’ dünya, bu nesle çok büyük hasar
   veriyor. Onları nasıl toparlarız bilmiyorum ama çalışmalara acilen
   başlanmalı. Bununla ilgili özel birimler olmalı. Kanunlarda
   değişikliklere gidilmeli. Çünkü çocuklarımız artık şu durumdalar:
   » El motor becerilerini yitirdikleri için bilişsel olarak bu alana
   karşılık gelen kısımlar olması gerektiği şekilde gelişemiyor.
   » Komut vermeye alışıklar.
   » Komut almıyorlar.
   » Yüz yüze iletişimde çok başarısızlar.
   » Göz teması kuramıyorlar.
   » Klavye başında yaptıkları espri ve eleştirileri hayatın içinde
   yapamıyorlar.
   » Kendileri dışında yaşanan dünya çok sıkıcı, ebeveynler zaten onlar
   için tahammül edilmesi en zor insanlar...
   Bu dönemi yaşayan çocuğa sahip olanlarınız demek istediğimi iyi
   anlamıştır. Uzman Psikolog Özlem Albayrak büyük bir kesimin bu ve
   benzeri problemleri yaşadığını ve böyle giderse yaşamaya da devam
   edeceğini söylüyor. Aslında biz de onların güldüğü, paylaştığı şeylere
   gülüyor, eğleniyoruz. Tek farkımız bu espri anlayışını gerçek hayatta
   da eğlenmek için kullanabiliyor olmamız. Caps’ler bizi de güldürüyor,
   komik tweetleri retweetliyoruz… Yalnız yeni nesil için durum biraz
   farklı. Onlar için o espriler orada üretilip orada kalıyor. Sadece
   paylaşıyor, Whatsapp’ta emojiler ile tepki verip geçiyorlar. Aynı
   espriyi sen yapsan yüzüne garip garip bakıp “hiç komik değil” der. Ya
   da diyelim ki güzel muhabbetli bir ortam var ve düşük bir ihtimal olsa
   da ortamı sevdi. O ortamda da sanal dünyasına ait bir espri yapmayı
   tercih eder. Gerçek hayatta mimik, ruh ve heyecan vardır. Yeni nesilde
   bu olmadığı için espriyi de adabıyla yapamaz. Ne kendisi gülebilir ne
   ortamdaki insanlar. Bu başarızlık onları güvenli hissettikleri sanal
   dünyalarına daha da iter. “Orada bana gülüyorlar, beni seviyorlar”
   diyerek kendini sanal olarak teselli eder ve iyice içine kapanır.
   Bununla ilgili en somut olay, milyon takipçili bir ‘sosyal medya
   fenomeni’nin TV programına konuk olmasıydı. Reyting beklentisi ile
   stüdyoya çağrılan konuk, performansıyla TV yapımcılarını büyük hayal
   kırıklığına uğratmıştı. Fenomenimiz de karizması epey zedelemişti.
   Çünkü yerini yadırgamış, yapamamıştı. İstisnalar muhakkak var ama şu
   söyleyebilir ki fenomenler sosyal medyada ünlüler. Birçoğu gerçek
   hayatta sıradan ve hatta asosyaller.
   İş hayatı büyük problem
   Şimdi bu nesil çok genç, bir çoğumuz bu durumu gençliklerine veriyoruz
   fakat işin çok ciddi bir tarafı var. Karakter gelişimleri yavaş, el
   motor becerileri kötü, komut ve algı sistemleri ise yok denecek
   seviyede. Büyüdükçe daha büyük sorunlarla karşımıza çıkacaklar.
   Bazılarına iş hayatında denk gelmeye başladık bile. Çok uyaranlı bir
   sistemden gelen bu gençler bir işte çalışma konusunda büyük sıkıntı
   yaşıyor ve yaşatıyor. Sıkılıyorlar! İş hayatı onları eğlendirmiyor. İş
   hayatı onlara çok monoton geliyor ve çalışmaktan vazgeçiyorlar. Birçok
   kurumun insan kaynakları birimleri bu durumu nasıl aşacağının,
   konsantrasyonlarını yükseltmenin ve iş yerlerini genç çalışanlara
   beğendirmenin derdine düşmüş durumda. Zaten uygulamalar bu yönde
   olmazsa Z nesli kayıp gençlik olarak tarihe geçecek. Ailelerine,
   ülkelerine hatta dünyaya yük olacaklar.
   Böyle giderse bilim dünyası durma noktasına gelecek, edebiyat cep
   kitaplarından öteye geçemeyecek. Müzik konusunda da eskiye dönüşün bir
   sebebi de belki budur.
   Teknolojiyi gerektiği gibi kullanamazsak sonumuz yakın. En kritik görev
   ise ebeveynlere düşüyor. Bu çocukların teknoloji ile teması nasıl ve ne
   kadar olmalı konuları onların kontrolünde. Bu tabii ki yeterli değil.
   Çıkarılacak kanunlarla, sorumluluk alanı net çizilmeli, eğitim
   sistemimiz buna göre yapılandırılmalı. Siz kendi çocuğunuzu kontrol
   ederken diğer çocuklar aynı sistemin içinde kalırsa sizin çocuğunuz
   haklı olarak reaksiyon verip sisteme geri dönmek için elinden geleni
   yapıyor. O yüzden bu iş ancak toplu bilinçle çözülebilir.
   Ben teknoloji yazarıyım, bu işin faydalarını, hayatımızı nasıl
   kolaylaştırdığını artılarını yazıyorum. Fakat eksileri de görmezden
   gelemeyiz.

   Silikon Vadisi’nin teknoloji bilmez çocukları
   Tüm hayatı teknoloji üzerine kurulu sistemin üst düzey yöneticileri
   çocuklarını el becerilerini geliştirecekleri, tahta, tebeşir, oyun
   hamuru, bol spor, dikiş, nakış eğitimin olan, kalem, kağıt kullanan,
   akıllı tahtasız, telefon tabletsiz bir okula gönderiyorlar. Okulda
   hikayeler anlatılıyor, hayal güçleri sosyal aktiviteler eşliğinde
   güçlendirilen bu çocuklar tıpkı olması gerektiği şekilde dünyaya
   hazırlanıyor. New York Times’da yayınlanan bir makale sonrası dünyanın
   haberdar olduğu ve büyük yankı uyandıran okulun adı Waldorf School of
   The Peninsula. Peki bu CEO’lar neden böyle yapıyor? Çünkü bu
   yaşananlara hepsi tanık oluyor ve gelecekte şirketlerini, insanları
   yönetme becerisi olan insanların iş hayatında var olabileceğini çok iyi
   biliyorlar. Google’ın üst düzey yöneticisi Alan Eagle: “Beşinci sınıfa
   giden kızım henüz Google kullanmayı bilmiyor, bunu yerine dikiş
   biliyor” diyor. Hedefleri bir gün kendi çoraplarını dikebilmekmiş.
   Bizim çocuklar bir ödevi için araştırma yapmayı bile doğru dürüst
   bilmiyor. Neyi nasıl arayıp bulacak hangi adımlarla problemi çözecek,
   en ufak fikirleri yok. Google’a sorarım diyor! O ne derse doğru o!
   Belki bir de Wikipedia... Akademik olarak zaten berbat durumdaki eğitim
   sistemimizin üzerine tüy dikilmiş durumda. Kurtuluş Savaşı sonrası ülke
   Köy Enstitüleri sayesinde tekrar ayaklandı. Sorunun cevabı da
   Estitülerde nelerin nasıl öğretildiğinde yatıyor.
   Çocuklarımızı, teknolojiden izole etmek yerine ona nasıl hükmedeceğini
   öğreterek yetiştirmeliyiz.
   Son olarak yeni bir hastalık ve yaşlılarda görülen mevcut bir
   hastalığın çocuklarda başladığını söyleyerek konuyu toparlayayım. Vücut
   duruş bozukluğu, parmak kireçlenmesi, göz bozuklukları, boyun fıtığı
   gibi hastalıklar çocuklarda görülmeye başlandı. Ruhsal olarak da büyük
   problemler var. Bu parlak, yüksek çözünürlüklü dünya çocukların
   algılarını bozuyor. Gerçek ile sanalı birbirinden ayırt edemiyorlar.
   Psikolog Özlem Albayrak “Bu durumun ruhsal problemlere zemin
   hazırlaması büyük bir sıkıntı” diyor. Uyuşturucu kullanıp halisülasyon
   görenlerden bir farkları kalmamış. Yazıyı tanınmış gelecekçilerden
   (fütürist) biri olan Alvin Toffler’ın endişelerimi özetleyen bir
   cümlesiyle bitireyim: “Geleceğin cahilleri okumayan değil, nasıl
   öğreneceğini bilmeyen kişiler olacak.”
   teknoloji Google eğitim gençlik bilim edebiyat ceo tehdit tercih sosyal
   medya müzik spor New York Times wikipedia
   TWEET PAYLAŞ + EPOSTA YAZDIR
   Yazarın Diğer Yazıları
     * Herkes besteci olamaz 17.12.2016 10:06 Bilgisayarlar ve yazılımlar
       müzisyenlere hizmet için varlar. İşlerini kolaylaştırıp yardımcı
       olmak yapabildikleri en güzel şey. Yazılımları kullanabilen herkes
       nasıl müzisyen olamıyorsa notaları kullanabilen bilgisayarlar da
       müzisyen olamıyor
     * Ya kalacaksın ya gideceksin 03.12.2016 09:19 CNN ile Casey Neistat
       anlaşmasının da tesadüf olmadığını düşünüyorum. Hatta çok önceden
       bu plan yapılmış, YouTube’da popülerliği istenilen noktaya
       geldikten sonra bu adım atılmış olabilir mi? İyi planlanmış ve
       uygulanmış bir proje gibi görünüyor.
     * Orta yaş Youtube'u sevdi 22.10.2016 10:39 Youtube ilk kez Türkiye
       ile ilgili bir araştırma sonucu yayımladı. Analiz rakamları çok
       tatmin etmese de üstüne konuşabileceğimiz ve sorabileceğimiz bazı
       detaylar mevcut
     * Balık ağaca çıkabilir mi? 08.10.2016 10:58 Herkesin hakkı değil mi
       mutlu olmak? Bu sorunun cevabını herkes biliyor aslında. Peki bu
       kadar gerçek varken neden bu eğitim sistemi bu kadar berbat!
     * Fotoğraf pazarı hareketleniyor 24.09.2016 10:55
     * Para tuzağı 24.09.2016 10:50 En huylandığım kelimelerin başında
       girişimcilik, yatırım almak, kuluçka merkezi, start-up geliyor.
       Huylanmamın bir sebebi var.

   Yorumlarınız
   En Çok
   Okunan Haberler
   Robotların yükselişi ve gelecek: Neler olacak?
   Robotların yükselişi ve gelecek: Neler olacak?
   Ülke ülke İPhone 7 fiyatları
   Ülke ülke İPhone 7 fiyatları
   Whatsapp'ın 8 gizli özelliği
   Whatsapp'ın 8 gizli özelliği
   Dünyaca ünlü porno sitesi Vine'a talip oldu
   Dünyaca ünlü porno sitesi Vine'a talip oldu
   Son haberler
   11:36
   Turkey’s Prime Ministry releases a warning about ‘legal consequences of
   hate speech’
   11:29
   Reina saldırısına ilişkin yeni iddia: İçeriden yardım mı aldı?
   11:27
   Yandaş Cemile Bayraktar'dan Nevşin Mengü'ye tehdit
   11:09
   Ahmet Hakan için yeni stüdyo hazırlıkları başladı
   10:48
   Sarraf'ın Kılıçdaroğlu'na açtığı tazminat davasına ret
   10:37
   Premier Lig seyir defteri: Leicester City, şampiyonun düşüşü…
     __________________________________________________________________

   Birgun Gazetesi
   Takip Edin:
   Günlük Bültene Üye Olun:
   ____________________ (Submit) Üye Ol
   © 2016 Birgun.net - Tüm Hakları Saklıdır.
   Künye Bize Ulaşın
