   #alternate

   Hürriyet Haber
     * Gündem
     * Dünya
     * Ekonomi
     * Spor
     * Astroloji
     * Seyahat
     * Kelebek
     * Son Dakika
     * Yazarlar

   MENÜ
   Üye Girişi
   Haber Ara
   (BUTTON) ____________________
   SERVİSLER
     * Astroloji
     * Haberler
     * TV Rehberi
     * Bumerang
     * Arşiv
     * Yol Durumu
     * Hava Durumu
     * Okur Temsilcisi
     * Reklam Ver
     * Son Dakika
     * Namaz Vakitleri

   İÇERİKLER
     * Avrupa
     * Foto Galeri
     * Seyahat
     * Teknoloji
     * Sinema
     * Sağlık
     * Eğitim
     * Ankara
     * Yerel Haberler
     * IK

   PORTALLER
     * E-Gazete
     * Hürriyet TV
     * Bigpara
     * Hürriyet Aile
     * Mahmure
     * Daily News
     * Yazarkafe
     * Hürriyet Kampüs
     * Radikal Kitap

   SERİ İLANLAR
     * Hürriyet Emlak
     * Yenibiriş
     * Hürriyet Oto
     * Yakala.co
     * Gazete Seri İlan

   Hürriyet>Pantene Yıldızı Parlayanlar'dan Kırmızı Halı Tavsiyeleri

Pantene Yıldızı Parlayanlar'dan Kırmızı Halı Tavsiyeleri

   Hürriyet Haber
   29 Ekim 2016 - 02:05Son Güncelleme : 29 Ekim 2016 - 02:12

Dilan Çiçek Deniz, Melisa Aslı Pamuk ve Simge Sağın’la kırmızı halıya geri
sayım

   Pantene Yıldızı Parlayanlardan Kırmızı Halı Tavsiyeleri
   PAYLAŞ
     *
     *
     *
     *
     *
     *

     *
     * A
     *

   X

   YAZI: Zelal ÖZALP

   FOTOĞRAFLAR: Muhsin AKGÜN

   Pantene Altın Kelebek Ödül töreninin bu yıl 43.’sü düzenlenecek. Geçen
   sene ilk kez verilen Pantene Yıldızı Parlayanlar Ödülü’nü bu yıl, özel
   jüri tarafından hem oyuncu hem de şarkıcı olarak çıkış yapan isimler;
   Melisa Aslı Pamuk, Simge Sağın ve Dilan Çiçek Deniz alacak.

   Pantene Yıldızı Parlayanlar ile yine Pantene ve Hürriyet Özel
   Jürisi’nin seçtiği 10 şanslı Pantene kızı, Pantene Altın Kelebek
   Kırmızı Halıya Hazırlık Akademisi’nde bir araya geldi.

   3 yıldız hem 10 Pantene Kızı ile kırmızı halıya nasıl
   hazırlanacaklarını konuştu, hem de ödül heyecanlarını paylaştı. 10
   Pantene kızı, 3 Parlayan Yıldız’a sırayla sorular yöneltti. İşte o
   sorular ve cevapları...

   Sizce başarının sırrı nedir?

   - Simge Sağın: Başarılı olmak için çok çalışmak ve sabırlı olmak
   gerekiyor. Ben çok çalışarak buraya geldim. Bu çok da uzun zaman aldı.
   En önemlisi çok iyi, aynı zamanda arkadaş olduğunuz bir ekip kurmanız
   gerekiyor. Ben şu an burada oturuyor olabilirim ama arkamda bir ordu
   var. Söz yazarı, besteci, klip yönetmeni, basın danışmanı, menajer ve
   daha pek çok kişi... Onlarla birlikte büyüdüğümü, başarılı olduğumu
   düşünüyorum. Çünkü çok zor bir iş, azimli olmak gerek. Eminim ki bir
   gün burada sizlerden de biri olacak. Onun için dik durmalı ve doğru
   adım atmalısınız. Ben başarının tesadüf olmadığına inanıyorum.
   Dolayısıyla, söz konusu başarıysa çok çalışmak gerektiğini düşünüyorum.

   - Dilan Çiçek Deniz: Bence başarılı olmak kendin olmak demektir. Her
   yerde söylenen klişe bir söz evet; ama gerçek bu. Başka biri gibi
   görünmemek, kendi istediğin gibi giyinmek, kendi düşüncelerini
   özgürce söyleyebilmek, kendini içine kapatmamak. Bunların çok
   önemli olduğunu düşünüyorum. Kendim olabildiğim için bu
   noktadayım sanırım. Bence başarının sırrı bu.

   - Melisa Aslı Pamuk: Aslında benim düşündüklerimi söylediler. Konu iş
   hayatında başarıysa evet çalışmak ve kendin olmak gerek. Ben de kendimi
   başarılı görüyorum. Neden diye sorarsanız; sevdiğim insanlar etrafımda,
   güvendiğim insanlar yanımda. Bana kötü gelecek her şeyi kendimden uzak
   tutabiliyorsam, bana zarar verecek insanlar uzaktaysa bana, öyle
   ortamlardan uzak kalabiliyorsam, bu bana göre başarıdır. Mutlu olduğum
   şeyleri yapabiliyorsam da benim için başarıdır bu. Sırf işle alakalı
   bakmıyorum olaya. Yaşadığım şu anki hayatım başarıdır. İyi bir arkadaş
   grubum ve sevdiğim insanlar var. Her konuda iyi hissediyorum kendimi.

   Pantene Yıldız Parlayan kategorisinde bu sene ödülü siz alacaksınız...
   Ne hissediyorsunuz?

   - Simge Sağın: Bu güzel haberi basın danışmanımdan aldım. Bizim çok
   önemli tek bir ödül törenimiz, Türkiye’nin tek bir Oscar’ı var. Orada
   ödül almak, şimdi konuşurken bile karnıma ağrılar girmesine neden
   oluyor. Ben Altın Kelebek izleyerek büyüdüm. Ödül alacağımı hayal
   ederdim, ilk ödülüm de geçen sene geldi. O zaman mutluluktan
   ağlamıştım. Bir daha ne zaman alırım acaba derken, telefonla bu ödülün
   haberi geldi. İnanılmaz gurur verici, çok mutlu oldum. Ayrıca
   heyecanlıyım. İnşallah hak eden herkes bu gururu yaşar.

   - Dilan Çiçek Deniz: Ben haberi ilk aldığımda çok mutlu oldum. Çığlık
   atmıştım. Bu ödüle layık görülmek çok onur verici bir şey. Üstüne
   bir de algısı açık, oturmuş, iyi bir markadan böyle bir ödül gelmesi
   harika, heyecan verici.

   - Melisa Aslı Pamuk: Ben de ilk duyduğumda çok heyecanlandım. İçimde
   yaşıyorum mutluluğumu. Evet çok güzel projelerde, çok güzel dizilerde
   yer aldım. 4 senedir aynı ekiple çalışıyorum, Hilal Saral’la bu sene
   gerçekten çok güzel bir iş çıkarıyoruz. Onun sayesinde oldu
   diyebilirim, çünkü çok güzel bir karakter canlandırıyorum. Güzel bir
   ekiple çalıştığım için önce onlara teşekkür etmem gerekiyor.

   Kırmızı halıya nasıl hazırlanıyorsunuz?

   - Simge Sağın: Hazırlık aşamasına yeni girebildim. Çünkü iş tempomdan
   dolayı çok yoğun bir dönemdeyim. Saçlarıma ve elbiseme karar vermeye
   çalışıyorum. O gece hepimiz prenses gibi olmak isteriz elbette. O
   halıda yürümek çocukluğumdan beri hayalini kurduğum bir şeydi. Ve
   hayalimizi süsleyen o müthiş geceye çok az kaldı. Olduğum gibi,
   saçlarımda abartıya kaçmadan, kıyafetime uygun bir makyajla geceye
   katılacağımdan eminim ama...

   -Dilan Çiçek Deniz: Önce psikolojik olarak hazırlanıyorum açıkçası.
   Gerisi için zaten her zaman arkamda olan ekibimden destek alıyorum.
   Çok büyük bir süreç olduğu için önce kendimi adapte etmeye
   çalışıyorum, gerisi kendiliğinden gelir diye düşünüyorum.

   - Melisa Aslı Pamuk: Ben hazırlığa daha başlamadım aslında (gülüyor).
   Şimdilik nasıl giyinsem ve saçlarım nasıl olsa diye düşünüyorum. Onlar
   oturacak bir şekilde. Çünkü çok yoğun çalışıyorum. Set aralarında anca
   elbise bakıyorum, seçiyorum. Ama o gece inşallah güzel olacak. Çok
   fazla makyaj olmaz, fresh görüneceğim. Saçım açık olur büyük ihtimal...
   Çok karışık... Tasarlama aşamasındayım dediğim gibi...

   Saçlarınızla da dikkat çekiyorsunuz. Saç bakımında nelere dikkat
   ediyorsunuz, var mı paylaşabileceğiniz ipuçlarınız?

   - Simge Sağın: Saçlarımız iş gereği çok işlem görüyor ve çok kuruyor
   haliyle. Her gün işlem gördüğü için, fön çekildiği için. Ben sürekli
   saç bakım yağları kullanıyorum. Benim favorim Pantene Argan Yağlı
   Elixir. Denizden çıkınca da, duştan sonra da çok işe yarıyor. Keratin
   bakımı yapıyorum 3 ayda bir. Çok fazla şeyler yaptırmaya vaktim
   olmuyor, evde kullandığım ürünlerle bakım yapmaya çalışıyorum.

   - Dilan Çiçek Deniz: Haftada bir bakım yapmaya çalışıyorum ve
   gerçekten bu konuda Pantene’i çok başarılı buluyorum. Benim
   saçlarım her bakım ürününü kabul etmiyor. Pantene kullanmaya
   başladım, bir süredir gerçekten etkisini gördüm ve çok beğendim.
   Maskelerini de başarılı buluyorum.

   - Melisa Aslı Pamuk: Benim saçlarım doğalında kıvırcık. Baya dalgalı
   olduğu için saç uçlarım çok kuru, o yüzden bakım yapmam gerekiyor. Bir
   de ben sıcak suyla asla yıkamam, hep soğuk suyla yıkarım saçımı. Buz
   gibi su tutup saçıma öyle çıkarım duştan. Kesim olarak da saçlarıma ara
   makas attırıyorum ben çünkü çok yoğun bir saçım var.

   Kıyafet tercih ederken nelere dikkat edersiniz?

   - Melisa Aslı Pamuk: Siyah olması. Çünkü siyah aşığıyım. Her şeyim
   siyahtır dolapta. Bir de yakışmasıdır benim için önemli olan. Modayı
   çok takip eden biri değilim. Bana yakışması önemli kıyafetin.

   - Dilan Çiçek Deniz: Ben bir kıyafeti çok sevsem de vücut hatlarıma
   uygun değilse giyemiyorum. O yüzden bana uygun şeyler seçmeye
   çalışıyorum. Son zamanlarda uzun pantolonlar ilgi alanımda ama çoğu
   bileğimin üstünde kalıyor. Bacak boyum yüzünden kapri gibi
   oluyorlar, giyemiyorum. (gülüyor) Modayı sürekli takip edip trend
   olan parçaları giyenlerden değilim. Ruh halime göre giyinmeyi tercih
   ediyorum genellikle.

   - Simge Sağın: Ben de aynı cevapları verecektim, önce onlar söyledi
   (gülüyor). Bu işin şakası ama ben de vücuduma göre hareket etmek
   zorundayım. Sizler boylusunuz... Size kısa gelen bana uzun geliyor. Her
   aldığım kıyafeti terziye götürüp daraltmam veya kısaltmam gerekiyor.
   Ben de aldığım her kıyafeti çıkacağım sahneye göre belirliyorum. Bayi
   toplantısında bir konser vereceksem daha ağır şeyler seçmem gerekiyor.
   Festivalde çıkacaksam daha uzun elbiseler olmalı. Günlük hayatımda hep
   sporum. Benim de renklerim siyah beyaz oluyor genelde. Ama cıvıl
   cıvılları, pembeleri falan da çok hoşlanmasam bile kliplerde giyiyorum.
   Kliplerde ben bile kendime şaşırıyorum ne kadar renkli görünüyorum
   diye. Siyah hayat kurtarıcıdır bana göre de...

   Hayranlarınızla iletişiminiz nasıl?

   - Melisa Aslı Pamuk: Benimki gayet güzel. Instagram’ı çok kullanıyorum.
   Diğer sosyal medya mecralarıyla aram yok. Instagram’da takipçilerimle
   epey iletişim halindeyim; hem DM’lerden hem de yorumlardan. Yorumların
   hepsini okurum ve cevap vermeye çalışırım. Birkaç özel grubum var.
   Onlarla sürekli iletişim halindeyim. “Fotoğrafı paylaşabilir miyim
   Melisa abla”, “Sana bir şey soracağım” diyenlere falan hep cevap
   veririm. Çok seviyorum onları, iyi ki varlar, gerçekten harikalar. Bu
   işi onlar için yaptığımı hissettiriyorlar. Yeni bölüm yayınlandığında o
   kadar güzel mesajlar geliyor ki, inanılmaz mutlu oluyorum.

   - Dilan Çiçek Deniz: Instagram’da bizim de gruplarımız var. Bütün
   sevenlerim bir araya toplanıyor. Yeni gruplar da açılıyor...
   Bir yere gidiyorum mesela, direkt “Dilan Abla, Nevşehir’e mi geldin?”
   yazıyorlar. “Neredeysen ben de oraya gelebilir miyim?” diyorlar. Çok
   tatlılar. Hatta geçen gün sette karavandan çıktım, 3 kız beni
   bekliyor. Bana bir kitap yapmışlar. Bütün fanların mesajlarını alıp,
   yazmışlar. Renkli renkli notlar koymuşlar, fotoğraflarımı basıp,
   süsleyip yapıştırmışlar. Onu bana verdiklerinde çok duygulandım,
   hâlâ saklıyorum. Ben de Melisa gibi onlar için bu işi yaptığımı
   düşünüyorum. Bazen çok yoruluyorum, çok enerjimin düştüğünü
   hissediyorum, kötü oluyorum ama onlardan gelen yorumları görünce
   yeniden güçleniyorum ve bu işi daha da iyi yapmalıyım diyorum. İyi
   ki varlar.

   - Simge Sağın: Ben de Melisa ve Dilan gibi hissediyorum. Onlar
   oyunculuk yapıyor, ben de şarkı söylüyorum. Onlar beni dinlerken
   mutluyum, onlar beni dinlemezlerse varlığımın amacı olmaz. Ben bir
   konser verdiğimde, sahnedeyken, sahneden indiğimde onların
   paylaşımlarını görünce mutlu oluyorum. O güzel yorumları görünce doğru
   bir şey yaptığımı anlıyorum. Şarkımı dinleyip ağlayan var, eğlenen var.
   Geçenlerde bir kadın grubu “Miş Miş”le video çekmiş, aralarına
   ışınlanmak istedim. Onlardan aldığım enerjiyle mutluyum. Gerçekten
   özellikle “Yankı”dan sonra çok acayip bir yere gitti fanlar. Onlardan
   aldığım enerjiyle varım. İyi ki varlar, hep olsunlar...

   Hayalinizde oyuncu veya sanatçı olmak var mıydı?

   - Dilan Çiçek Deniz: Elbette. Sanatın her alanı bana haz
   veriyor. Oyunculuğu 7 yaşımdan beri yapıyorum, lisede konservatuarda
   okudum. Şu anda karşılaştırmalı edebiyat okuyorum. Kolumda bir altın
   bileziğim olsun istiyorum. Çevirmenlik de yapmayı düşünüyorum.
   15 yaşında çıkardığım bir kitap var, ikincisini hazırlıyorum şimdi.
   İnsanların sevdiği işi yapması kadar mutluluk verici bir şey yok.

   - Simge Sağın: Babam müzisyendi. Evde hep müzik vardı. Fotoğraflarımız
   var; babam gitar çalıyor, ben annemin karnındaydım. Doğduktan sonra da
   hep okul korolarında şarkı söyleyen kızdım. Hiç başka bir şey hayal
   etmedim, düşünmedim, istemedim. Hayalim hep şarkı söylemekti. 4-5
   yaşında annemin Yugoslav kasetlerini ele geçirir, ona kendi sesimi
   kaydederdim. Annemi üzerdim ama çocukken onlara ne olacağımı
   göstermişim demek. Hem alaylı hem okullu olmak için konservatuvar
   okudum. Yıllarca Gülşen, Zeynep Dizdar, Serdar Ortaç, Yaşar gibi çok
   popüler şarkıcıya back vokal yaptım. Ardından teklif geldi ve albüm
   çıkardım. Yani zaten içimde vardı, o hayal gerçek oldu. Bunu
   başarabildiğim için mutluyum. Gerçi çok uzun sürdü, zordu başarıya
   giden yolu katetmek ama değdi. Başarısızlık da yaşadım. Şunu
   söyleyeyim; başarısızlıktan korkmayın! Ben de bazen duvara çarptım, çok
   ağladım, çok düştüm ama iyi ki başıma geldi onlar. Sayesinde ulaştığım
   noktaya dört elle sarılıyorum.

   - Melisa Aslı Pamuk: Ben iki uç yaşadım diyebilirim. Hem psikolog olmak
   istedim, hem oyunculuk. Garip garip isteklerim vardı. Bir ara estetik
   cerrah olacağım derken, psikolojiye merak sardım. Tıp lisesi okudum, 12
   yaşında ise oyunculuğa başladım. Kısa bir film çektik, onunla ödül
   aldım. 17 yaşıma kadar full time mankenlik yaptım. Okuldan kaçıp
   defilelere gittim. Sonra 17 yaşımda okula geri dönüş yaptım. Mankenlik
   dönemimden kalma Miss Turkey isteğim vardı, okuldan çıkıp İstanbul’a
   gelip yarışmaya girdim. Birincilikten kazanmamın ardından gerisi geldi.
   Ben de çok zorluk çektim. Türkçem çok bozuktu ilk geldiğimde, önce
   aksan sonra dil dersleri aldım. Konuşmaktan çekiniyordum. O ara
   senaryolar geliyordu. Türkiye güzeli olduğunda direkt senaryolar
   gelmeye başlar. Türkçe olduğu için çok zorlanırım dedim, 1 sene eğitim
   almak için senaryoları değerlendirmedim. O ara Amsterdam’da okulu da
   dondurdum, şimdi işte buradayım.

   ** Önümüzdeki hafta: Pantene marka elçisi Neslihan Atagül’den kırmızı
   halıya hazırlık önerileri...


   [İlandır]

   Etiketler: Pantene , Altın Kelebek , Yıldızı Parlayanlar

   IFRAME: //widget.hurriyet.com.tr/3rd/emlak-widget.html

   Sayfa Başı

   Hürriyete Reklam Ver
     * Gazeteye İlan Ver
     *
     * İnternete İlan Ver
     *
     * Tablete İlan Ver
     *
     * Seri İlan Ver
     *
     * Insert İçin İlan Ver

     * Adana
     * Adıyaman
     * Afyon
     * Ağrı
     * Aksaray
     * Amasya
     * Ankara
     * Antalya
     * Ardahan
     * Artvin
     * Aydın

     * Balıkesir
     * Bartın
     * Batman
     * Bayburt
     * Bilecik
     * Bingöl
     * Bitlis
     * Bolu
     * Burdur
     * Bursa
     * Çanakkale

     * Çankırı
     * Çorum
     * Denizli
     * Diyarbakır
     * Düzce
     * Edirne
     * Elazığ
     * Erzincan
     * Erzurum
     * Eskişehir
     * Gaziantep

     * Giresun
     * Gümüşhane
     * Hakkari
     * Hatay
     * Iğdır
     * Isparta
     * İstanbul
     * İzmir
     * Kahramanmaraş
     * Karabük
     * Karaman

     * Kars
     * Kastamonu
     * Kayseri
     * Kırıkkale
     * Kırklareli
     * Kırşehir
     * Kilis
     * Kocaeli
     * Konya
     * Kütahya
     * Malatya

     * Manisa
     * Mardin
     * Mersin
     * Muğla
     * Muş
     * Nevşehir
     * Niğde
     * Ordu
     * Osmaniye
     * Rize
     * Sakarya

     * Samsun
     * Siirt
     * Sinop
     * Sivas
     * Şanlıurfa
     * Şırnak
     * Tekirdağ
     * Tokat
     * Trabzon
     * Tunceli
     * Uşak

     * Van
     * Yalova
     * Yozgat
     * Zonguldak

     * Gündem
     * Astroloji
     * Mahmure
     * Beşiktaş
     * Yerel Haberler
     * Bumerang
     * Dünya
     * Sağlık
     * Video
     * Yazarkafe
     * Darbe Girişimi
     * Kelebek
     * Tv Rehberi
     * Haberler
     * Son Dakika Haberleri
     * Yazarlar
     * Hava Durumu
     * Spor
     * Magazin
     * Son Dakika
     * Kelebek Galeri
     * Canlı Maç Sonuçları
     * Seyahat
     * Seri İlanlar
     * Foto Analiz
     * Puan Durumu - Fikstür
     * Futbol
     * Kültür - Sanat
     * Foto Galeri
     * Stadyum
     * Anket
     * Hürriyet Arşiv
     * Sinema
     * Ekonomi
     * İddaa
     * Haber
     * Gazeteler
     * Teknoloji
     * Şans Oyunları
     * Okur Temsilcisi
     * E-Gazete
     * Eğitim
     * Bigpara
     * Avrupa
     * Basın İlan Kurumu İlanları
     * Fenerbahçe
     * Altın Fiyatları
     * Çeyrek Altın
     * Dolar
     * Künye
     * Doğum Günü Gazetesi
     * Hürriyet Promosyon
     * Hürriyet Emlak Gündemi
     * Yol Durumu
     * Veri Politikası
     * Namaz Vakitleri

   Hürriyet Facebook
   Hürriyet Twitter
     * Hürriyet Google+
     * Hürriyet RSS
     * Hürriyet Mail
     * Hürriyet Instagram

Türkiye'den ve Dünya’dan son dakika haberler, köşe yazıları, magazinden
siyasete, spordan seyahate bütün konuların tek adresi hurriyet.com.tr;
Hurriyet.com.tr haber içerikleri kaynak gösterilmeden alıntı yapılamaz,
Kanuna aykırı ve izinsiz olarak kopyalanamaz, başka yerde yayınlanamaz.

     * Hürriyet Emlak
     * Ekolay
     * Hürriyet Oto
     * Yenibiriş
     * Yakala.co
     * Hürriyet TV
     * Hürriyet Aile
     * Mahmure

   © Copyright 2017 Hürriyet Gazetecilik ve Matbaacılık A.ŞHürriyet
   KurumsalBize UlaşınYatırımcı İlişkileri
