   IFRAME: https://www.googletagmanager.com/ns.html?id=GTM-TBS6CWM

   Birgun Gazetesi
      GÜNCEL
      YAZARLAR
      SİYASET
      DÜNYA
      YEŞİL BİRGÜN
      FOTO GALERİ
      BİRGÜN DAILY
      TÜMÜ

Haber Kategorileri
           Yaşam
           Kültür-Sanat
           Spor
           Ekonomi
           Çalışma Yaşamı


           Sağlık
           Söyleşi
           Teknoloji
           Medya

   [BUTTON Input] (not implemented) 
   Referandum neden demokratik bir yöntem değildir?
   10.10.2016 08:10 DÜNYA
   Referandum oylaması kamuoyuna demokrasinin en katıksız hali gibi
   sunulsa da, araştırmalar referandumun daha çok demokrasinin aleyhine
   işlediğini gösteriyor
   TWEET PAYLAŞ  EPOSTA YAZDIR
   Referandum neden demokratik bir yöntem değildir?

   AMANDA TAUB - MAX FISHER

   Dünyada seçmenler yoğun bir yıl geçiriyor: Kolombiya’nın barış
   anlaşması ret oyu aldı, İngiltere AB’den çıkma yönünde oy kullandı,
   Tayland’da demokrasiyi kısıtlayan anayasa onaylandı ve Macaristan’daki
   oylama yeterli katılıma ulaşamasa da seçmenler sığınmacıların ülkeye
   girişini kısıtlamak isteyen hükümete destek verdi.

   Bu kararların her biri referandum yoluyla alındı. Seçmenler
   hükümetlerin kararlarını değiştirmiş, kendi haklarını kısıtlamış ve
   siyasi krizler tetiklemiş olsa da aslında başardıkları tek şey var:
   Referandumları karmaşık ve tehlikeli süreçler olarak tanımlayan siyaset
   bilimcilerini haklı çıkardılar.

   Dublin Üniversitesi’nden Michael Marsh’a referandumların neden iyi bir
   fikir olmadığını sorduğumuzda yanıtı, “Basit cevaplar hemen hiçbir
   zaman mümkün değildir” oldu. “İrlanda’da birçok referanduma şahit oldum
   ve kimi zaman yersiz, kimi zaman tehlikeli olduklarını gördüm,” diye
   ekledi.

   Referandum oylamaları kamuoyuna demokrasinin en katıksız hali gibi
   sunulsa da araştırmalar, demokrasinin lehinden çok aleyhine
   işlediklerini gösteriyor. Öngörülemez sonuçlar doğuruyor, alakasız
   siyasi akımlardan ve hatta Kolombiya’da gördüğümüz üzere hava
   koşullarından dahi etkileniyorlar.

   Seçmenler nispeten kısıtlı bilgiyle karara vermek durumunda kalıyor,
   siyasi mesajlara kulak vermeye zorlanıyor. Bu da gücü seçmenin değil,
   siyasi elitin elinde topluyor.

   Londra Ekonomi Okulu’ndan Alexandra Cirone “Referandumlar seçim
   enstrümanı olarak riskli fakat siyasetçiler kazanacaklarını
   düşündükleri için kullanmayı sürdürüyorlar” diyor. Fakat çoğunlukla
   kazanmıyorlar ve referandumlar sorun çözmüyor, yeni sorunlar yaratıyor.
   Yapılan araştırmalara bakıldığında uzmanların neden şüpheci yaklaştığı
   anlaşılıyor.

   Zor cevaplara ‘kestirme’ yollar

   Seçmenler katıldıkları tüm referandumlarda bir problemle karşı karşıya
   kalıyorlar: Zor politika sorularına, basit ‘evet – hayır’ yanıtları
   vermeye zorlanıyor, uzmanların dahi yıllar süren araştırmalar
   sonrasında öngörebildiği muhtemel ‘politika sonuçlarını’ öngörmek
   durumunda bırakılıyorlar.

   Seçmenler, bu problemli genellikle Arthur Lupia ve Mathew D.
   McCubbins’in ‘kestirme bulmak’ dediği yönteme başvurarak çözüyorlar.
   Güvendikleri otorite figürlerinin tavsiyesini dinliyor ya da tanıdık
   anlatıları çağrıştıran seçeneğe yöneliyorlar.

   Toronto Üniversite’sinden Lawrence LeDuc’un araştırmasına göre hükümet
   ortaya referandum seçeneği attığında insanlar mevcut yönetimi seviyorsa
   destekliyor, seçmiyorsa karşı çıkıyor.

   Profesör LeDuc “2015 tarihli bir makalesinde “Toplumu ilgilendiren
   önemli meselelerle ilgili olması gereken seçim, nihayetinde bir
   partinin ya da liderinin ‘popülerliği’ ile, hükümetin geçmişiyle, ya da
   konuyla alakası olmayan başka meseleler ile ilgili hale geliyor” diyor.

   Örneğin Kolombiya’da barış anlaşması lehinde oy veren bölgelerde
   insanlar 2014’te Devlet Başkanı Juan Manuel Santos’a oy vermişti.

   Seçmenlerin karmaşık seçimlerin üstesinden gelmekte izlediği başka bir
   yöntem de onları mevcut ideolojik inançlarının içine tıkıştırmak. Bu
   dinamiği her referandumda görüyoruz, özellikle ‘büyük meseleler’
   tartışılıyorsa.

   Anlatıyı dayatmak

   Siyasetçiler ya da diğer güçlü oyuncular referandumu genellikle
   basitleştirilmiş terimlere indirgiyorlar. Sonuç olarak, teklif edilen
   asıl soru değil, soyut değerler ya da seçmene çekici gelen anlatılar
   oylanmış oluyor.

   İngiltere’de AB’de kalma ya da ayrılma konusu tartışılırken taraflardan
   hiçbiri üyeliğin detaylarına girmedi, bunun yerine değerlere vurgu
   yaptı. ‘Kalalım’ kampanyası üyeliği ekonomik istikrar çerçevesinde
   sundu, ‘ayrılalım’ kanadı ise göç konusuna yoğunlaştı. Bu da başarılı
   oldu. AB’de kalmak isteyen seçmenler ekonomi konusunda endişelerini
   dile getirirken göç konusunu o kadar önemsemiyordu. Ayrılmak isteyenler
   ise göç konusunda endişeliyken, ekonomi konusunda o kadar
   endişelenmiyordu.

   Kolombiya’da Başkan Santos referandumu ‘barış oylaması’ olarak
   sunarken, muhalefet meseleyi ülkenin en büyük isyancı grubu Kolombiya
   Devrimci Silahlı Güçleri’ne ‘müsamaha’ gösterilmesi olarak betimledi.
   Bu anlatılardan hiçbiri barış anlaşmasının yararlı olup olmayacağına
   değinmedi.

   Alexandra Cirone’un da söylediği üzere, Kolombiya’da olduğu gibi,
   “referandumlar geçmişe dönük siyasi bir meseleyi çözmeye çalıştığında,
   seçmen dikkatini ülkenin geleceği için en iyi seçeneğe yoğunlaştırmakta
   zorlanabiliyor.”

   Tayland’da askeri hükümetin Ağustos ayında yaptığı referandum,
   hükümetin gücünü genişletmek demokratik öğelerin kısıtlanmasıyla
   ilgiliydi. Askeri hükümet, seçimlerin yeni anayasa onandıktan sonra
   yapılacağı vaadini sundu, yani anti-demokratik bir anayasayı
   seçim-yanlısı bir seçenek gibi sundu. Anayasa referandum ile kabul
   edildi.

   Güçlünün aracı demokrasi

   Gücü insanlara teslim etmek gibi sunulsa da, referandumlar genelde
   liderlerin halihazırda akıllarına koydukları planlara ‘popüler destek’
   meşruiyeti kazandırmak için kullanılıyor.

   Cirone, “Meseleyi insanların kararlaştırmasıyla pek bir ilgisi yok”
   diyor. “Siyasilerin soruyu insanlara yönelterek avantaj kazanıp
   kazanamayacağıyla ilgisi var.”

   Örneğin Temmuz ayına kadar İngiltere Başbakanı olan David Cameron,
   referandum ile AB’de kalma kararının destekleneceğini, çıkma yanlısı
   İngiliz siyasetçilerinin ise susturulacağını tahmin ediyordu.

   Tayland ordusu anayasa taslağına dair yayınları kısıtladı, taslağı
   ülkenin demokrasisine bir tehdit olarak sunan karşı anlatıları
   engelledi. Görüşlerin popüler seviyede tartışılabildiği izlenimi,
   bilakis buna engel olan strateji oldu.

   Macaristan Başbakanı Viktor Orban ise göçmen kabulü üzerine AB
   yönetmeliklerinin reddedilmesiyle ilgili olan referandumu muhtemelen
   göçmen-karşıtı politikalarına karşı çıkan sesleri yolun başında
   susturmak için tasarladı. Her halükarda, referandumu koltuğunu
   sağlamlaştırmak için kullanıyordu.

   Barış için bol kazançlı, bol riskli oylar

   Diğer yandan söz konusu ‘popüler destek’ meşruiyeti bazen iyi bir şey
   olabiliyor, silahlı çatışmalara kadar gidebilecek çekişmeli ulusal
   anlaşmazlıkları çözebiliyor.

   Kuzey İrlanda’nın 1998’deki barış anlaşması iki referandumu takiben
   gelmişti; biri Kuzey İrlanda’da, diğer İrlanda Cumhuriyeti’nde
   yapılmıştı. Oylamalar topluluklara ‘katılımcı’ olma duygusu
   kazandırmış, savaşmayı sürdürmek isteyenleri sürecin dışına iterek
   çatışma ihtimalini azaltmıştı.

   Referandumların alışılmış seçimlerden farkını bu örnek iyi anlatıyor:
   Yurttaşlar oylamanın ulusal görüşleri yansıttığını düşünürse referandum
   başarılı olabiliyor. Bunun olması için ise katılımın yüksek olması
   gerekiyor ve oy dağılımında kararlı bir ‘uçurum’ yakalanması gerekiyor.
   Kuzey İrlanda’nın 1998 oylamasında da tam olarak bu olmuştu.

   Fakat Kolombiya’da katılım yüzde 38’de kaldı ve oylar neredeyse yarı
   yarıya bölünmüştü. Yani sonucu etkileyen nüfusun birkaç bin kişilik bir
   bölümü oldu. Referandumdan evet oyu çıksaydı bile popüler destek
   aldığını iddia etmek zor olacaktı.

   Alexandre Cirone bu problemin referandumun bağlayıcı olması için
   ‘yüksek katılım’ ve ‘bariz farklı oy dağılımı’ şartları koymakla
   çözülebileceğini söylüyor. Fakat garip şekilde ne İngiltere ne de
   Kolombiya kazanan taraf için yüzde 50’den fazla oy şartı getirmedi.

   Cumhuriyetler için ‘Rus ruleti’

   Referandumlar son derece öngörülemez olabiliyor, kimsenin kontrolünde
   olmayan, konuyla ilgisi olmayan faktörlerden etkilenebiliyor.

   Anketler yanıltıcı olabiliyor çünkü insanlar çoğu zaman nihai
   kararlarını asıl oylamaya kadar vermiyor. Bazı durumlarda ise hemen
   karar değiştirebiliyor olmaları ise manidar.

   Dublin Üniversitesi’nden Profesör Marsh’ın bazı araştırmalarda elde
   ettiği sonuçlara göre “insanlar oylamadan bir hafta sonra ‘evet’ ya da
   ‘hayır’ argümanlarını hatırlamakta zorlanıyor, neden evet ya da hayır
   oyu verdiğini bilmiyor.” “Bu bulgular referandumlara olan güvenimi hiç
   de artırmıyor” diye ekliyor.

   Harvard Üniversitesi’nden iktisat profesörü Kenneth Rogoff, Brexit
   oylamasından sonra kaleme aldığı yazısında “Çoğunluk oyuyla herhangi
   bir yerde herhangi bir zamanda verilmiş her kararın kendiliğinden
   ‘demokratik’ olduğu fikri, bu kavramın çarpıtılmasıdır,” diyor.

   “Bu demokrasi değil, cumhuriyetler için Rus ruleti” diye ekliyor.

   New York Times, nyti.ms/2dOIMVi’den çeviren Fatih Kıyman
   AB anayasa ekonomi devrimci ağustos David Cameron çatışma demokrasi
   TWEET PAYLAŞ  EPOSTA YAZDIR
   Bunu okuyanlar bunları da okudu
   İsrail, Hamas üyelerinin cenazelerini geri vermeme kararı aldı
   İsrail, Hamas üyelerinin cenazelerini geri vermeme kararı aldı
   ABD'den sonra Avustralya da uyardı
   ABD'den sonra Avustralya da uyardı
   Fransa Cumhurbaşkanı Hollande Irak'a gitti
   Fransa Cumhurbaşkanı Hollande Irak'a gitti
   Mogadişu Havalimanı yakınlarında patlama: 13 ölü
   Mogadişu Havalimanı yakınlarında patlama: 13 ölü
   ABD'nin sınır dışı ettiği Rus diplomatlar Moskova'da
   ABD'nin sınır dışı ettiği Rus diplomatlar Moskova'da
   Bağdat'ta bombalı saldırı: En az 35 kişi hayatını kaybetti
   Bağdat'ta bombalı saldırı: En az 35 kişi hayatını kaybetti
   Yorumlarınız
   En Çok
   Okunan Haberler
   Brezilya'da cezaevinde çatışma: En az 50 ölü
   Brezilya'da cezaevinde çatışma: En az 50 ölü
   Rusya-ABD ilişkileri giderek daha da belirsizleşiyor
   Rusya-ABD ilişkileri giderek daha da belirsizleşiyor
   Trump: Rusya hakkında başkalarının bilmediği şeyler biliyorum
   Trump: Rusya hakkında başkalarının bilmediği şeyler biliyorum
   Almanya'dan Esad'lı geçiş için şart
   Almanya'dan Esad'lı geçiş için şart
   Son haberler
   11:36
   Turkey’s Prime Ministry releases a warning about ‘legal consequences of
   hate speech’
   11:29
   Reina saldırısına ilişkin yeni iddia: İçeriden yardım mı aldı?
   11:27
   Yandaş Cemile Bayraktar'dan Nevşin Mengü'ye tehdit
   11:09
   Ahmet Hakan için yeni stüdyo hazırlıkları başladı
   10:48
   Sarraf'ın Kılıçdaroğlu'na açtığı tazminat davasına ret
   10:37
   Premier Lig seyir defteri: Leicester City, şampiyonun düşüşü…
     

   Birgun Gazetesi
   Takip Edin:
   Günlük Bültene Üye Olun:
    (Submit) Üye Ol
   © 2016 Birgun.net - Tüm Hakları Saklıdır.
   Künye Bize Ulaşın
